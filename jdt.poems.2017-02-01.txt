Вэсал

Шорэ вэсал расирэй
Доргъо чэчэкгъо дорэй
Тозэ савзэ дэгирдэй
Богъгъо гъэммэ рач бирэй
Шорут аильгъо эз вэсал
Тозэ вор вокоширэ
Бэгъэргъо дорэ гъэр сал
Офтэнуьт ишуь хоширэ


Гъэмиегьсал

Гироштэни мэгъ вэсал
Гэрмэ рузгъо оморэ.
У гьисти гъэмиегьсал
Миродгъо вороморэ.

Гъэмиегьсал ворушгъо,
Сохтэй зимирэ суьрэи.
Омбор бирэй ошлугъгъо,
Емишгьо гъаи мэзэи.

Ранжбэргъой эн колхози
Эз у хубэ ошлугъгъо
Вэчирэнуьт хьэмбози
Пур бирэнуьт гьомборгъо.


Пориз

Чуьшмэ э догъгъо рафтэй
Нэ сохтэ дие воиз.
Мэгъэлуьми,сэр гирдэй
Гьиму мэгъгъой эн пориз.

Зэрдэ-Зэрдэ халтэгъо
Э хори э гиль холчэи.
Омборэ парундэгъо
Гэрмэ жигэгъо офтэй

Вогоштэнуьт гъаргъагъо
Гъар зэрэнуьт поистэ
Данундэнуьт э халггъо
Гьовой гуьлом гарустэ.
